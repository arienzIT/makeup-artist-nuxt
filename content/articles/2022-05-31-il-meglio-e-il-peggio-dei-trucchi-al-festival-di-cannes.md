---
title: Il meglio e il peggio dei trucchi al Festival di Cannes
image: cannes.webp
tags:
  - evento
  - makeup
isPublished: true
description: Il Festival di Cannes è sicuramente uno degli eventi
  cinematografici più attesi dell'anno. I trucchi delle star avranno soddisfatto
  le aspettative?
---
La 75esima edizione conferma lo stile *trés chic* della bellezza classica. Tripudio di rossetti che rendono giustizia a questi anni passati con la mascherina e acconciature classiche ed istituzionali che donano alla *kermesse cinematografica* la sua eleganza di sempre.

Qualche guizzo sul fronte make up ci viene regalato dalle *over 60* che si dilettano con ***Eye Jewels*** in stile ***Euphoria*** e ***Smokey Eye*** ***allungati***.

**Andy McDowell**, 64 anni, è proprio la star che porta sul tapis rouge quel tanto atteso tocco *Euphoria*, presentandosi con *cristalli verdi en pendant* a decorare lo sguardo insieme alla sua ormai iconica chioma sale e pepe.

Sono state molte le star a brillare quest'anno. La modella e attrice rumena **Madalina Ghenea**, 34 anni, ne è la conferma! Una chioma mossa e un po' ribelle come negli anni '80 e sguardo reso ancora più audace da una *linea spessa* di *eye-liner* che porta subito alla mente la nostra amata Sophia Loren.

A regalarci sulla *croisette* altri make up all'insegna dello sparkling ci ha pensato anche **Leonnie Hanne**, 33 anni, proponendo il trend dei ***Jewerly Face***. Una cascata di strass azzurri che illuminano e impreziosiscono il suo sguardo.

Già dalla prima serata del Festival di Cannes 2022 si assiste ad alcuni tra i beauty look più importanti, dal ***Dramatic Make Up*** di **Deepika Padukone**, 36 anni, con occhi dipinti di nero al rossetto rosso di **Bebe Vio**, 25 anni, scelta quest'anno come ambassador internazionale di L'Oréal Paris. Poi ancora la modella **Coco Rocha**, 33 anni, con un eye make up magnetico con ***sopracciglia liftate*** e ***eyeliner parallelo.***

A confermarsi anche in questa edizione sono stati i ***Nude Look***, la stessa **Andie MacDowell** nell'ultima giornata ha sfoggiato un ***Age Make Up*** equilibrato con base e labbra all'insegna del *natural glow*. Molte attrici sono riuscite a sfoggiare look impeccabili.

Alcuni beauty look sembrano mancare di *nozioni basilari*, come nel caso del make up di **Rebecca Hall**, 40 anni, che sfoggia un ***Dramatic Smokey-Eye*** lasciando la base troppo naturale. La parte inferiore degli occhi di **Deepika Padukone** viene sottolineata da un *ombretto sfumato* che evidenzia troppo occhiaie e borse, sarebbe stata sufficiente una bordatura netta all'interno della rima inferiore. **Aja Naomi King**, 37 anni, risulta eccessiva valorizzando sia gli occhi,  con uno ***Smokey-Eye***, che labbra indossando una tonalità rosa Barbie, un po' *too-much*.

La palma d'oro è stata consegnata al film di Ruben Ostlund, *Triangle of Sadness*.
